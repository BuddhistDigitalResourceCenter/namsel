Sample_book2/out_002_1L.tif
300 	སྟོན་པ་གཉིས་ཀྱི་བྱུང་བ་དང་དེ་གཉིས་ཀྱི་ལུགས་ལས་བདེན་གཉིས་ཀྱི་ཁྱད་པར་ལ་དཔྱད་པ།
		དོན་དམ་ཡིན་ཏེ་ཀུན་རྫོབ་མིན༎
		དེ་ལྟར་མི་སླུ་མིན་ཕྱིར་ཏེ༎
		ཇི་ལྟར་སྣང་བ་དེ་ཉིད་བདེན༎”
	ཞེས་དང་། དེའི་དོན་ནི། བདེན་གཉིས་རང་འགྲེལ་ལས།༣༣ “ཇི་ལྟར་བ་ལང་རྫི་མོ་ལ་
སོགས་པ་ཡན་ཆད་ཀྱིས་མཐོང་བ་དེ་ལྟར་ཀུན་རྫོབ་ཏུ་བདེན་པ་རྣམ་པར་གནས་ཀྱི་ཡང་
དག་པར་ནི་མ་ཡིན་ཏེ། མཐོང་བ་དང་མཐུན་པར་དངོས་པོའི་དོན་ངེས་པར་འཛིན་པའི་ཕྱིརོ༎
མཐོང་བ་ནི་རྣམ་པ་གཉིས་ཏེ་རྣམ་པར་རྟོག་པ་དང་བཅས་པ་དང་། རྣམ་པར་རྟོག་པ་མེད་
པའོ། །རིགས་པ་ཇི་ལྟ་བ་བཞིན་ཉིད་ནི་དོན་དམ་པའི་བདེན་པའོ༎” ཞེས་དང་། “ཡང་དེ་
ཉིད་ལས། གང་གི་ཕྱིར་སླུ་བ་མེད་པས་རིགས་པ་ནི། དོན་དམ་ཡིན་ཏེ། རིགས་པའི་སྟོབས་
ཀྱིས་དོན་ལ་ངེས་པ་ནི་སླུ་བར་མི་འགྱུར་ཏེ། དེའི་ཕྱིར་ཚུལ་གསུམ་པའི་རྟགས་ཀྱིས་བསྐྱེད་
པའི་རྟོགས་པ་གང་ཡིན་པ་དེ་ནི་དམ་པ་ཡིན་ལ། དོན་ཡང་ཡིན་པས་དོན་དམ་པའོ། །དེས་
གཏན་ལ་ཕབ་པའི་དོན་ཀྱང་། དོན་དམ་པ་སྟེ། མངོན་སུམ་ལ་སོགས་པ་བཞིན་དུ་བརྗོད་དོ༎
ཀུན་རྫོབ་མིན། དོན་དམ་པ་ནི་ཀུན་རྫོབ་ཀྱི་བདེན་པ་མ་ཡིན་ཏེ། ཅིའི་ཕྱིར་ཞེ་ན། དེ་ལྟར་མི་
བསླུ་མིན་ཕྱིར་ཏེ། །དེ་ཇི་ལྟར་ཤེས་པའི་བདག་ཉིད་ལ་གནས་པ་དེ་ལྟར་རིགས་པས་མི་རུང་
བའི་ཕྱིར་རོ། །ཇི་ལྟར་སྣང་བ་དེ་ཉིད་ཀུན་རྫོབ་ཀྱི་བདེན་པའོ་ཞེས་བཤད་དོ༎”
	དེ་ལྟར་ན། འཇིག་རྟེན་པའི་ཤེས་པའི་ཡུལ་ལ་ཀུན་རྫོབ་ཀྱི་བདེན་པ་དང་། འཇིག་རྟེན་
ལས་འདས་པའི་ཤེས་པའི་ཡུལ་ལ་དོན་དམ་བདེན་པ་འཇོག་པ་དང་། ཕྱི་མ་ལྟར་ན། རིཌ་པ་
དང་མི་རིཌ་པ་གཉིས་ལས་བདེན་གཉིས་འཇོག་པ་དང་། དེའི་རྒྱུ་མཚན་དུ་བསླུ་དང་མི་
བསླུ་གསུངས་པས་བསླུ་བ་ཀུན་རྫོབ་ཀྱི་བདེན་པ་དང་། མི་བསླུ་བ་དོན་དམ་བདེན་པར་
འཇོག་པར་མཛད་པ་འདི་དག་ནི་གོ་བ་གཙོ་ཆེ་བའི་དབང་དུ་བྱས་པར་སྣང་ངོ་༎
༣༣ སྡེ་བསྟན། དབུ་མ། ས། ༤ ན

