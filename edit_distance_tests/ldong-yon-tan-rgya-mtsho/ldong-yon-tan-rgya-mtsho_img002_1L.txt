img002_1L.tif
༄༅། །ཉིན་བྱེད་སྣང་བ།
ཀྱི་ལུས་ཀྱི་བྱ་སྤྱོད་དང་། ངག་གི་འདུ་བྱེད། ཡིད་ཀྱི་ཉམས་འགྱུར་སོགས་ལུས་ངག་ཡིད་གསུམ་གྱི་བཟོ་རིག་དང་། དེ་
ལས་བྱུང་བའི་བཟོ་བཀོད་དངོས་རྫས་སྣ་ཚོགས་ཀྱི་སྤྱི་མིང་རེད་ཟེར། དེ་ལྟར་ན་ང་ཚོ་ཡང་རིག་གནས་ཡིན་དགོས་པས་
རིག་གནས་དག་གིས་རིག་གནས་བསླབས་ཤིང་རིག་གནས་གྱོན། རིག་གནས་ཟ་ཞིང་རིག་གནས་གཏོང་གི་ཡོད་ཅེས་
ཁས་ལེན་དགོས་པས་ཧ་ཅང་ཐལ་ཆེ་བར་སོང་འདུག་སྙམ། རང་རེ་བོད་ཀྱིས་རིག་གནས་ལ་སྔར་སྤྱི་ཁྱབ་རང་བཞིན་གྱི་
མཚན་ཉིད་ཅིག་བཞག་ཡོད་པ་ངའི་མཐོང་ཐོས་སུ་མ་གྱུར་མོད། ཚང་མས་རིག་གནས་ཞེས་པ་སྐད་ཡིག་དང་རིག་པའི་
གཞུང་ལུགས་ཤིག་ལ་གོ་བ་ལེན་གྱིན་ཡོད།
དཔེར་ན། རིག་གནས་བཅུ་དང་རིག་གནས་ལྔ་ཟེར་བ་ལྟ་བུ་རེད། དེ་ཡང་རིག་གནས་བཅུ་བོ་མཁྱེན་པ་མ་ཧཱ་པཎྚི་ཏ་སྟེ་
ལྔ་རིག་པ་ཆེན་མོ་དང་། རིག་གནས་ཆུང་བ་ལྔ་ཙམ་མཁྱེན་པ་ལ་པཎྚི་ཏ་སྟེ་ལྔ་རིག་པ་ཞེས་འབོད་པས་ཀྱང་གསལ་བོར་
ཤེས་ཐུབ། རྒྱལ་ཁབ་དང་མི་རིགས་གཞན་གྱིས་རིག་གནས་ལ་དངོས་པོའི་རིག་གནས་དང་། བསམ་བློའི་རིག་གནས་
གཉིས་སུ་འབྱེད་པའམ། དེའི་སྟེང་དུ་སྒྲིག་ཁྲིམས་རིག་གནས་ཞེས་པ་བསྣན་ཏེ་གསུམ་དུ་འབྱེད་པ། ཡང་དེའི་སྟེང་དུ་
སྤྱོད་ལམ་རིག་གནས་ཞེས་པ་བསྣན་ཏེ་བཞི་རུ་འབྱེད་པ། ཡང་ན་ཤེས་སྟོབས་རིག་གནས་དང་དངོས་པོའི་རིག་གནས།
ཚད་ལྡན་རིག་གནས། བསམ་པའི་རིག་གནས་བཅས་བཞི་རུ་འབྱེད་པ་སོགས་རིན་ཐང་ཆེས་ཆེར་ལྡན་པའི་བཞེད་ཚུལ་
སྣ་ཚོགས་ཡོད་མོད། རང་རེ་གངས་ཅན་བོད་ཀྱིས། བསྡུ་ན་འདུ་ཞིང་དབྱེ་ན་བཀྲམ་ཆོག་པའི་རིག་པའི་གནས་བཅུ་ཡི་
གྲངས་སུ་བཅད་པའམ་གཙོ་བོ་དེ་ཡང་རིག་པའི་གནས་ཆེན་པོ་ལྔའི་ཁོངས་སུ་བསྡུས་ཤིང་དེ་དག་ལ་ངེས་པར་སློབ་པར་
བྱེད་པ་ཡིན་ཏེ། དྲིན་ལན་བསབས་པའི་མདོ་ལས། རིག་པའི་དངོས་པོ་ལྔ་ལ་མ་བསླབས་ན་ནམ་དུ་ཡང་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་བམ་ཐམས་ཅད་མཁྱེན་པའི་གོ་འཕང་ཐོབ་པར་མི་འགྱུར་རོ། །དེ་བས་ན་བླ་ན་མེད་
པའི་བྱང་ཆུབ་ཐོབ་པར་བྱ་བའི་ཕྱིར་རིག་པའི་དངོས་པོ་ལྔ་ལ་བསླབ་པར་བྱའོ། །ཞེས་དང་།
རྗེ་བཙུན་བྱམས་པ་མགོན་པོས། རིག་པའི་གནས་ལྔ་དག་ལ་མཁས་པར་མ་བྱས་ན། །འཕགས་མཆོག་གིས་ཀྱང་
ཐམས་ཅད་མཁྱེན་ཉིད་ཐོབ་མི་འགྱུར། །དེ་ལྟ་བས་ན་གཞན་དག་ཚར་བཅད་རྗེས་བཟུང་དང་། །བདག་ཉིད་ཀུན་ཤེས་
བྱ་ཕྱིར་དེ་ལ་དེར་བརྩོན་བྱ། །ཞེས་གསུངས་པ་ལྟར། ལོག་སྨྲ་གཞན་དག་ཚར་གཅོད་བྱེད་ཅིང་དོན་གྱི་མཐར་ཐུག་དང་
ངོ་བོའི་གཤིས་ལུགས་རྟོགས་བྱེད་ཀྱི་སྒྲ་དང་ཚད་མ་རིགས་པ། གཞན་དག་རྗེས་སུ་འཛིན་ཞིང་མི་ཚེ་འདིའི་བདེ་སྐྱིད་
དང་འཚོ་སྡོད་ལ་ཉེ་བར་ཕན་པའི་བཟོ་དང་གསོ་བ་རིག་པ། བདག་ཉིད་ཀུན་ཤེས་པར་བྱ་བའམ་ཡང་ན་ཡང་དག་པའི་
སློབ་གསོ་དང་མཚན་ཉིད་རིག་པ། ཚན་ཚན་རིག་པ། ཆོས་ལུགས་དད་མོས། འཇིག་རྟེན་ལྟ་ཚུལ། མི་ཚེའི་རིན་ཐང་ལྟ་
92

