sample_book1/out_002_2R.tif
ལེའུ་གསུམ་པ། མངོན་སུམ་གྱི་ལེའུ།     		207
འཛིན་པ་མ་ཡིན་པས་ཚད་མ་ཉིད་དུ་མི་འཐད་པའི་སྐྱོན་ནམ་ཡང་མེད་དོ། །
	གཉིས་པ།
			རྩ་བ། དེ་ཕྱིར་དབང་པོའི་རྣམ་པར་ཤེས།		།
				དེ་མ་ཐག་རྐྱེན་ལས་བྱུང་ཅན། 		།
				ཡིད་ནི་ཡུལ་གཞན་ཉིད་འཛིན་བྱེད།	།
				དེ་ཕྱིར་ལོང་བས་མཐོང་བ་མིན།		། ༢༤༣
	དབང་པོས་གཟུང་བ་སླར་ཡང་འཛིན་མི་སྲིད་པ་དེ་ཕྱིར་དབང་པོའི་རྣམ་པར་ཤེས་པའི་
སྐད་ཅིག་སྔ་མ་འགགས་མ་ཐག་པའི་དེ་མ་ཐག་རྐྱེན་ལས་བྱུང་བ་ཅན་ཡིད་ཤེས་ནི་དབང་
མངོན་སྔ་མས་བཟུང་བ་ལས་ཡུལ་གཞན་པ་སྐད་ཅིག་གཉིས་པ་དེ་ཉིད་འཛིན་པར་བྱེད་པ་དེ་
ཕྱིར་ལོང་བས་མཐོང་བ་སོགས་སུ་ཐལ་བ་མིན་ཏེ། དབང་མངོན་གྱི་དེ་མ་ཐག་རྐྱེན་མེད་
པར་དེ་མི་འབྱུང་བས་སོ། །
	གསུམ་པ་ལ། ཡུལ་མ་ངེས་པར་ཐལ་བ་སྤང་། དབང་དོན་རྒྱུ་རྐྱེན་མི་རུང་སྤང་།
དང་པོ།
			རྩ་བ།	རང་དོན་རྗེས་འགྲོའི་དོན་ལྟོས་ཅན།	།
				དབང་སྐྱེས་བློ་ནི་རྒྱུ་ཡིན་ནོ།		།
དེ་ཕྱིར་འདི་གཞན་འཛིན་ན་ཡང་།		།
ངེས་པ་འཛིན་པར་འདོད་པ་ཡིན།		། ༢༤༤
	དབང་མངོན་སྔ་མས་བཟུང་བ་དེ་ཁོ་ན་ཡིད་དེས་མི་འཛིན་ན་དབང་མངོན་དང་ཡིད་
མངོན་ཡུལ་གཅིག་ཡིན་པའི་ངེས་པ་མེད་དེ། དབང་མངོན་དེ་མ་ཐག་རྐྱེན་དུ་སོང་བའི་

