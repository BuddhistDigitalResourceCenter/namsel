Sample_book5/out_004_1L.tif
༸སྐྱབས་རྗེ་གྲྭ་སྒོམ་རིན་པོ་ཆེའི་གསུང་
ལྷག་མེད་པ་གཞིར་བཅས་ཏེ་སོག་པོ་གུ་ཤྲིར་ཁཱང་བསྟན་འཛིན་ཆོས་རྒྱལ་ནས་
ཕྱི་ལོ་༡༦༤༢ལོར་རྒྱལ་མཆོག་ལྔ་པ་ཆེན་པོར་བོད་ཁམས་ཡོངས་རྫོགས་
དབང་དུ་བསྒྱུར་བའི་མཚན་གནས་ཕུལ་ནས་དགའ་ལྡན་ཕོ་བྲང་གི་སྲིད་དབང་
གཞི་ཚུགས། ཕྱག་མཛོད་བསོད་ནམས་རབས་བརྟན་གྱིས་སོག་པོ་གུ་
ཤྲིར་བསྟན་འཛིན་ཆོས་རྒྱལ་མདུན་སར། དགེ་བསྟན་ལ་དད་པ་ཆེ་བ་
ཡོད་ཁུལ་གྱི་རྣམ་འགྱུར་ངོ་སྲུང་སྤྲེལ་ལད་ཁྲབ་སྟེ་གུ་ཤྲིར་ཁང་གི་དམག་
དཔུང་གི་རྒྱལ་ཁ་ཆ་ཚང་ཐོབ་པ་ན་ལྷ་སའི་གཙུག་ལག་ཁང་གི་མདུན་ཕྱོགས་
སུ་བྱུས་ཡག་དར་ཆེན་ཞེས་པ་ཞིག་བཙུགས་འདུག རྐྱེན་འདིས་ཀྱང་དགའ་
ལྡན་ཕོ་བྲང་པའི་སྡེ་སྲིད་དང་པོའི་གོ་གནས་དེ་ཁོ་པར་རག་ཐུབ་པ་བྱུང་། རྒྱལ་
མཆོག་ལྔ་པ་ཆེན་པོ་དང་མཆོག་སྤྲུལ་གྲགས་པ་རྒྱལ་མཚན་རྣམ་གཉིས་འཕགས་
མཆོག་སྤྱན་རས་གཟིགས་དང་རྗེ་བཙུན་འཇམ་པའི་དབྱངས་ཀྱི་རྣམ་འཁྲུལ་ངོ་
མ་མཚན་དང་དོན་མཐུན་པའི་བསྟན་འཛིན་གྱི་སྐྱེས་ཆེན་དམ་པ་ཕན་ཚུན་བླ་
སློབ་ཆོས་ཀྱི་སྤུན་མཆེད་ལྟ་བུར་ཐུགས་མཐུན་དམ་གཙང་བསྟན་པ་ཐམས་ཅད་
ཀྱི་སྙིང་པོའི་ཡང་སྙིང་རྗེ་ཙོང་ཁ་པ་ཆེན་པོའི་བསྟན་འདི་ཡིན་པར་ངེས་པ་རྙེད་
430
