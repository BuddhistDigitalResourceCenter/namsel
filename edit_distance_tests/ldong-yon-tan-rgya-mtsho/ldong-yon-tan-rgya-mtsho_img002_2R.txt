img002_2R.tif
ནང་བསྟན་དང་སྤྱི་ཚོགས་ཁེ་ཕན་བར་གྱི་འབྲེལ་བ།
ཚུལ། མཛེས་དཔྱོད་སེམས་ཁམས། གཏན་གྱི་བདེ་བ་དང་སྐྱེ་དགུ་ཡོད་དོ་ཅོག་གིས་འཚེ་མེད་ཞི་བདེའི་ངོ་བོ་འཚོལ་
བྱེད་སོགས་ཀྱི་སྤྱི་འདུས་སུ་གྱུར་པའི་ནང་དོན་རིག་པ་བཅས་ལ་རིག་གནས་ཆེན་པོ་ལྔར་གྲགས་ཤིང་། སྙན་ངག་དང་
མངོན་བརྗོད། སྡེབ་སྦྱོར་དང་ཟློས་གར་བཞི་བོ་སྒྲ་རིག་པའི་ཡན་ལག་དང་། སྐར་རྩིས་ནང་དོན་རིག་པའི་ཁོངས་སུ་
འདུ་བར་འདོད། དེ་ཡང་བཅུ་ཕྲག་རིག་པའི་གཞུང་ལུགས་ཆ་ཚང་བའི་བཤད་སྲོལ་ནི་དུས་རབས་བཅུ་གཉིས་པའི་ནང་
དུ་བྱོན་པའི་ཆོས་རྗེ་ས་སྐྱ་པཎ་ཆེན་གྱི་སྐབས་སུ་བྱུང་བ་ཡིན་ཏེ།
མང་ཐོས་ཀླུ་སྒྲུབ་རྒྱ་མཚོའི། ཐ་སྙད་རིག་གནས་ལྔའི་བྱུང་ཚུལ་ལས། ཐ་སྙད་རིག་པའི་གནས་ལྔར་གྲགས་པ་རྣམས། །
ཆོས་རྗེ་ས་པཎ་ཡན་ལ་མ་དར་ཞིང་། །ཞེས་གསུངས་པ་ལྟར་རེད། དེང་སྐབས་དཔྱོད་ལྡན་པ་འགས་བོད་ལ་རིག་
གནས་ཆེ་ཆུང་བཅུ་ལས་མེད་ཟེར་ན་མི་འགྲིག་པའི་ལྟ་ཚུལ་འདོན་གྱི་ཡོད་པ་རེད། བཅུ་ཞེས་པ་སྤྱི་བརྗོད་ཀྱི་གྲངས་ཀ་
ཙམ་ཡིན་པ་ལས་བོད་ལ་དེ་མ་གཏོགས་མེད་ཟེར་བ་མ་ཡིན་ཏེ། བོད་བརྒྱུད་མཐོ་རིམ་ནང་བསྟན་སློབ་གླིང་གི་སློབ་
དེབ་རྣམས་ཀྱི་ཁ་བྱང་ལ། གངས་ཅན་རིག་བརྒྱའི་སྒོ་འབྱེད་ལྡེ་མིག་ཅེས་དོན་ལ་གནས་པའི་མཚན་གསོལ་ཡོད་པས་
ཀྱང་མཚོན་ནུས། དཔེར་ན། བཟོ་རིག་པའི་ཁོངས་གཏོགས་སམ་ཡན་ལག་གཅིག་པུར་ཡང་། ཨར་ལས་རིག་པ།
དངོས་ཁམས་རིག་པ། རྫས་འགྱུར་རིག་པ། འགྲིམ་འགྲུལ་རིག་པ། མགར་རིག་པ། ཤིང་བཟོ་རིག་པ། རྡོ་བཟོ་རིག་པ།
འཚེམ་དྲུབ་རིག་པ། རི་མོ་དང་སྡེབས་བྲིས། རྐོ་བཟོ་དང་འཇིམ་བཟོ། ཐང་ག་སོགས་ལུས་བཟོ་དང་། གཞན་ངག་བཟོ་
དང་ཡིད་བཟོ་ལའང་བྱེ་བྲག་མཐའ་ཡས་པ་ཞིག་འབྱེད་དུ་ཡོད་པའི་ཚུལ་ཤེས་ན།
བཅུ་ཕྲག་རིག་པའི་གནས་ཞེས་པ་ནི་བསྡུ་ན་འདུ་ཞིང་དབྱེ་ན་གྲངས་མཐའ་མེད་པར་བཀྲམ་ཆོག་པའི་སྔོན་བྱོན་མཁས་
པའི་རིག་པའི་རོལ་རྩེད་ཅིག་ཡིན་པའི་གནད་དེ་ཤེས་འོང་། རིག་གནས་དེ་ལ་དུས་ཀྱི་ཆ་ནས་སྲོལ་རྒྱུན་རིག་གནས་
དང་། དེང་རབས་རིག་གནས་གཉིས་ཡོད་པ་ལས། སྲོལ་རྒྱུན་རིག་གནས་ཞེས་པ་ནི་མི་ཡི་འགྲོ་བ་ཆགས་ནས་ད་ལྟའི་
བར་དུ་བྱུང་བའི་རིག་གནས་ཡོངས་རྫོགས་རྒྱུན་གྱི་ངོ་བོར་གནས་པ་དེ་ལ་ཟེར། པུར་རྒྱལ་བོད་ཀྱི་མི་རིགས་འདིའི་
དབང་དུ་བཏང་ན། སྲོལ་རྒྱུན་རིག་གནས་ལ་དེང་སང་ཕལ་ཆེར་ཞིག་གིས་བོན་གྱི་རིག་གནས་དང་། སངས་རྒྱས་ཆོས་
ལུགས་ཀྱི་རིག་གནས་གཉིས་སུ་ཕྱེ་མོད། དེ་ལྟར་ཕྱེ་ན་བོད་ཀྱི་སྲོལ་རྒྱུན་རིག་གནས་ཡོངས་རྫོགས་མི་འདུ་བའི་སྐྱོན་
ཡོད་དོ། །
དཔེར་ན། བོད་སྐད་དང་། བོད་ཡིག བཟོ་ལས་སྣ་ཚོགས། དམངས་ཁྲོད་རྩོམ་རིག ཞིང་འདེབས་ཕྱུགས་སྐྱོང་གི་རིག་
པ༑ སྨན་དང་མྱོང་རྩིས་སོགས་རིག་གནས་ཆེས་མང་པོ་ཞིག་བོད་མི་རིགས་གྲུབ་པ་ནས་སམ་རྒྱུན་རིང་འཚོ་བའི་མྱོང་
93
