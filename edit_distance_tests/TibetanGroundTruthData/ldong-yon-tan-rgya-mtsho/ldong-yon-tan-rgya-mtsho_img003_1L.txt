img003_1L.tif
༄༅། །ཉིན་བྱེད་སྣང་བ།
གོམས་ལས་བྱུང་བ་དུ་མ་ཞིག་སྲོལ་རྒྱུན་རིག་གནས་མ་ཡིན་པར་འགྱུར་དགོས་པས་མི་འཐད། དེས་ན་ཡ་ཐོག་བོན་གྱི་
རིག་གནས་དང་། སངས་རྒྱས་ཆོས་ལུགས་ཀྱི་རིག་གནས། དེ་གཉིས་གང་ཡང་མ་ཡིན་པའི་སྲོལ་རྒྱུན་རིག་གནས་
བཅས་གསུམ་གྱི་ནང་དུ་འདུ་བར་སེམས། གནའ་དེང་རིག་གནས་གང་ཡིན་ཡང་ཐམས་ཅད་ཀྱི་རྩ་བ་རང་མི་རིགས་ཀྱི་
སྐད་དང་ཡི་གེ་ལ་རག་ལས་ཡོད་པ་དེར་ང་ཚོར་ངོས་ཟིན་གསལ་བོ་ཞིག་ཡོད་དགོས། དེ་ཡང་མི་རིགས་ཀྱི་་སོ་སོར་
འབྱེད་བྱེད་ཀྱི་རྟགས་མཚན་ནི་སྐད་ཡིག་དང་ས་གནས། དཔལ་འབྱོར་ལམ་ལུགས། བསམ་པའི་འདུ་ཤེས་བཞིའི་སྒོ་
ནས་འཇོག་པའམ། རིག་རྒྱུད་དང་ཆོས་ལུགས་དད་མོས་གཉིས་ཀྱིས་འཇོག་པ། དེའི་སྟེང་རིག་གནས་ཀྱི་ཁྱད་ཆོས་
བསྣན་ནས་ཁྱད་ཆོས་གསུམ་གྱི་སྒོ་ནས་འཇོག་པ་བཅས་ཡོད་མོད།
མཐར་གཏུགས་ན་རིགས་རྒྱུད་དང་རིག་གནས་གཉིས་སུ་འདུ། དེ་ལས་གཙོ་བོ་ནི་རང་མི་རིགས་ཀྱི་ཐུན་མོང་མ་ཡིན་
པའི་སྲོལ་རྒྱུན་རིག་གནས་ཡིན། དེང་སང་མཁས་པར་རློམ་པ་འགའ་རེས་རང་མི་རིགས་ཀྱི་སྲོལ་རྒྱུན་རིག་གནས་དང་
དེས་བསྐྱེད་པའི་བསམ་པའི་འདུ་ཤེས། ཡུལ་སྲོལ་གོམས་གཤིས་དང་བཅས་གཙང་སེལ་བྱས་ཏེ་ཡོད་ཚད་གསར་པ་
གསར་རྐྱང་ཞིག་ཏུ་བསྒྱུར་དགོས། འདི་ནི་བོད་མི་རིགས་ཀྱི་དངོས་ཡོད་འཚོ་སྡོད་ལ་དམིགས་པའི་ལ་རྒྱའི་སྙིང་སྟོབས་
ཤིག་ཡིན་པས་སུས་ཀྱང་བཀག་འགོག་དང་དགག་གཞག་བྱེད་མི་འོས་པའི་བསྒྲགས་གཏམ་ལྟ་བུ་ཞིག་གང་སར་སྤེལ་
བཞིན་ཡོད་པ་རེད། འདི་ཚོས་ཁ་ནས་ལྟ་བ་གསར་པ་དང་བསམ་བློ་གསར་པ་སོགས་རྒྱ་ཆེན་གཏིང་ཟབ་ཅིག་བརྗོད་
ཀྱིན་པ་ལས། མ་མཐའ་རང་གི་སྐད་ཡིག་དམ་འཛིན་ཙམ་ལའང་དོན་དངོས་ཀྱི་འབད་བརྩོན་གནང་ཐུབ་ཀྱིན་མེད།
སྐད་ཡིག་དང་བརྡ་སྤྲོད་ཙམ་ནི་སློབ་གྲྭ་ཆུང་འབྲིང་ཙམ་གྱི་སྦྱང་བྱ་ཡིན་པས་སློབ་ཆེན་དང་དངོས་གཞི་སློབ་མ་སོགས་ཀྱི་
སྐབས།
དོན་ཆུང་དེ་ཙམ་ལ་མགོ་འཁོར་ནས་འདུག་མི་རུང་སྐད་ཀྱིས་ཚིག་བརྗིད་པོ་དང་ཚོན་པོ་ཤ་སྟག་བརྗོད་ནས་སྣང་བ་སྐྱིད་
ལ་བསྐུར་མོད། རྨང་གཞི་མེད་པའི་མཐོ་སྙེག་དེ་ནི་རྒྱ་ནག་གི་ཁ་དཔེར། བར་སྣང་གི་ཁང་བཟང་ཞེས་པ་ལས་མ་འདས་
པས་ང་ཚོས་ངེས་པར་དུ་བོད་མི་རིགས་ཀྱི་བླ་སྲོག་ལྟ་བུའི་སྐད་ཡིག་དམ་འཛིན་དང་ཁྱབ་སྤེལ་ལ་ཤུགས་སྐྱེད་དགོས།
རང་གི་སྐད་ཡིག་གིས་ཀན་ལྷོའི་ཧོར་གཙང་ཤང་སྒོ་མན་ཆད་དང་། སི་ཁྲོན་གྱི་ལྷ་རྒྱ་གླིང་མན་ཆད་ལ་གོ་མི་ཆོད་ཅེས་ལྟ་
རྒྱ་ཆེ་ཁུལ་གྱིས་བཤད་མཁན་ཚོ་ནི་དོན་གྱིས་མི་རིགས་ཀྱི་བླ་བཙོང་དང་རྒྱལ་ཁབ་ཀྱི་ཁྲིམས་འགལ་བ་རེད། བོད་ཡིག་
གིས་གོ་ཆོད་མིན་དེ་ང་ཚོ་རང་ལ་རག་ལས་ཡོད་པ་ལས། བོག་ཡིག་ལ་དགེ་མཚན་མེད་པ་དང་། དེས་བརྗོད་དོན་སྟོན་
མི་ཐུབ་པ་མ་རེད། བོད་ཡིག་རང་གི་ཆ་ནས་བཤད་ན་འཛམ་གླིང་ཡིག་རིགས་ཁྲོད་ཀྱི་ཨང་གཉིས་པར་བཞག་ཡོད་པ་
94

