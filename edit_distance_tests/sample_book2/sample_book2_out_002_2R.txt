Sample_book2/out_002_2R.tif
དབུ་མ་པའི་བདེན་གཉིས། དབུ་མ་རང་རྒྱུད་པ།  				301
དོན་བསྡུས་ན། ཐ་སྙད་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་དེ་ཀུན་རྫོབ་བདེན་པ་
དང་། མཐར་ཐུག་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་དེ། དོན་དམ་བདེན་པའི་མཚན་ཉིད་
དུ་བཞེད་པ་མིན་ནམ་སྙམ་སྟེ། མཁས་པ་འགའ་ཞིག་གིས་གསུངས་ན། རིགས་ཤེས་ལ་
ལྟོས་ནས་བདེན་གཉིས་རྣམ་གཞག་མཛད་པ་ནི། རང་རྒྱུད་པའི་བཞེད་ཚུལ་ལས་ཐལ་
འགྱུར་བས་མིན་པ་གསུངས་སྲོལ་ཡང་ཡོད་པར་སྣང་སྟེ། གོ་བོ་རབ་བྱམས་པ་ཆེན་པོའི་
རྒྱན་འགྲེལ་ལས།༣༤ “རིགས་ཤེས་ཚད་མ་ནི་རང་རྒྱུད་པའི་བརྡ་ཆད་ཡིན་གྱི་ཐལ་འགྱུར་
བའི་གཞུང་ལས་མ་བཤད་ཅིང་། ཁས་ལེན་ན་ཡང་དེ་ནི་རྟགས་ལ་བརྟེན་པའི་ཤེས་པ་ཡིན་
ལ།” ཞེས་གསུངས་པ་དང་གོང་གི་ལུང་དང་ཡང་མཐུན་པ་ཞིག་སྣང་ངོ་། །སློབ་དཔོན་
འདིས་བདེན་གཉིས་འཆད་བྱེད་ཀྱི་མདོ་ནི། བདེན་གཉིས་རང་འགྲེལ་ལས།༣༥ “དེ་ཉིད་ཀྱི་
ཕྱིར་མདོ་ལས་ཀྱང་དེ་ལ་ཀུན་རྫོབ་ཀྱི་བདེན་པ་གང་ཞེ་ན། ཇི་སྙེད་འཇིག་རྟེན་གྱི་ཐ་སྙད་
གདགས་པ་དང་། ཡི་གེ་དང་སྐད་དང་བརྡ་བསྟན་པ་དག་གོ དོན་དམ་པའི་བདེན་པ་ནི་གང་
ལ་སེམས་ཀྱི་རྒྱུ་བ་ཡང་མེད་ན། ཡི་གེ་རྣམས་ལྟ་མོས་ཀྱང་ཅི་དགོས་ཞེས་གསུངས་སོ༎”

བདེན་གཉིས་དགོངས་པ་འགྲེལ་ཚུལ་གཞན།
དྲང་ངེས་ལེགས་བཤད་སྙིང་པོའི་འཇུག་ངོགས་ལས།༣༦ “བདེན་གཉིས་ལས།
		ཀུན་རྫོབ་དང་ནི་དམ་པའི་དོན༎
		བདེན་གཉིས་ཐུབ་པས་གསུངས་པ་ལ༎

༣༤ ཤོག ༦༢ ན སྦག་ས།
༣༥ སྡེ་བསྡན། དབུ་མ། ས། ༥ ན
༣༦ སྨད་ཆ། ཤོག ༨༥ བ མདོ་སྨད་བཀྲིས་ཆོས་སྡེ།

		

