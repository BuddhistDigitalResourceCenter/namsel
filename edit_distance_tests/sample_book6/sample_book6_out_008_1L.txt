Sample_book6/book6out/out_008_1L.tif
དཔག་བསམ་འདོད་འཇོ། 			208

པ་ཉིད་དུ་སྐད་ཅིག་མ་གཅིག་ལ་རིག་པར་འགྱུར་ཏེ། མོས་པས་སྤྱོད་པའི་ས་དག་ཐོས་
བསམ་ལས་བྱུང་བའི་ཀུན་རྫོབ་ཤེས་པས་ཆོས་ཐམས་ཅད་བདག་མེད་དོ། །ཞེས་ཡིད་
ལ་བྱེད་པའི་ཕྱིར་རོ། །སྐད་ཅིག་མ་གཉིས་པའི་ཡུལ་དུ་དང་པོའང་འགྱུར་བས་སྐད་
ཅིག་མ་གཉིས་ཀྱི་ཡུལ་དུ་ནི་ཆོས་ཐམས་ཅད་འགྱུར་རོ། །དེ་ཡང་འདོད་པ་ན་ཐོས་བསམ་
གཉིས་ཀ་དང་། གཟུགས་ན་ཐོས་བྱུང་ཁོ་ནའོ། །ཞེས་དང་། ཀུན་རྫོབ་ཤེས་པ་བསྒོམས་
པ་ལས་བྱུང་བས་ནི་ཆོས་ཐམས་ཅད་ཅིག་ཅར་ཤེས་པ་མ་ཡིན་ཏེ། གོང་དང་འོག་མའི་
སྤྱོད་ཡུལ་ཅན། །ཞེས་པ་རྣམ་པར་ཆད་པ་ལ་དམིགས་པའི་ཕྱིར་དང་། གལ་ཏེ་ཅིག་
ཅར་དམིགས་ན་ས་ཐམས་ཅད་ལས་ཅིག་ཅར་འདོད་ཆགས་དང་བྲལ་བར་འགྱུར་བའི་
ཕྱིར་རོ། །དེས་ན་ཀུན་རྫོབ་ཤེས་པ་སྒོམ་བྱུང་གིས་ནི་ས་ཐ་དད་པའི་བདེན་པ་ལ་སོ་
སོར་ངེས་པ་ཉིད་དུ་དམིགས་སོ་ཞེས་བྱེ་བྲག་ཏུ་སྨྲ་བ་འདོད་དོ། །ཞེས་གསུངས་ལ། དེ་
ལ་བྱེ་སྨྲས་ཀུན་རྫོབ་ཤེས་པ་མ་གཏོགས་ཤེས་པ་གཞན་གང་གིས་ཀྱང་ཆོས་ཐམས་ཅད་
ཅིག་ཅར་རིག་པ་མེད་པར་འདོད་ལ། ཀུན་རྫོབ་ཤེས་པས་རང་དང་རང་ཚོགས་ཕུད་
པའི་ཆོས་ཐམས་ཅད་ཅིག་ཅར་བདག་མེད་པ་རིག་པ་ཡོད་ཅེས་པ་ཡང་ཐོས་བྱུང་
དང་བསམ་བྱུང་གིས་བསྡུས་པའི་ཀུན་རྫོབ་ཤེས་པས་དེ་ལྟར་རིག་པ་ཡོད་ཀྱང་། སྒོམ་
བྱུང་གིས་བསྡུས་པའི་ཀུན་རྫོབ་ཤེས་པས་དེ་ལྟར་རིག་མི་ཐུབ་པར་འདོད་ལ། ཐོས་བསམ་
གྱི་ཀུན་རྫོབ་ཤེས་པས་དེ་ལྟར་རིག་ལ། སྒོམ་བྱུང་གི་ཀུན་རྫོབ་ཤེས་པས་དེ་ལྟར་རིག་
མི་ཐུབ་པའི་རྒྱུ་མཚན་ལ། སེར་སྨད་རྒྱལ་དབང་མཛོད་འགྲེལ་ཤོག ༢༦༦ ལས། 
བྱེ་སྨྲའི་བསམ་ཚོད་ནི། མོས་པའི་སྤྱོད་པ་དག་གིས་ཐོས་བསམ་གང་རུང་གི་ཤེས་རབ་
གཅིག་གིས་ཆོས་རྣམས་ལ་སོ་སོར་མ་ཕྱེ་བར་སྤྱི་ཙམ་དུ་ཆོས་ཐམས་ཅད་བདག་མེད་

