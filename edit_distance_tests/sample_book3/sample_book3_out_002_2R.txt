Sample_book3/out_002_2R.tif
སློབ་གསོའི་སྐོར།
བྱ་རྒྱུ་དང་། དེ་བཞིན་ཡིད་བརྟན་ལྡན་པའི་ལམ་སྲོལ་ཞིག་གི་ཐོག་ནས་གང་ཟག་འགའ་
ཞིག་གམ་ཚོགས་པ་འགའ་ཞིག་གིས་དཔལ་འབྱོར་དང་རྒྱུ་ནོར་མཐའ་མེད་གསོག་སྒྲུབ་
ལ་དོ་དམ་སྟངས་འཛིན་བྱ་རྒྱུ།
	མཉམ་འབྲེལ་གྱི་ལས་འགུལ་གོང་སྤེལ་དང་གནའ་སྲོལ་གྲོང་སྡེའི་སྤྱི་ཚོགས་
བསྐྱར་གསོ་བྱ་རྒྱུ།
	མ་འོངས་བོད་ནི་རྒྱལ་སྤྱིའི་དཔལ་འབྱོར་དང་ཚོང་རྭའི་སྒྲིག་འཛུགས་གང་དུའང་
འཛུལ་ཞུགས་བྱ་རྒྱུ་མིན་ཞིང་། རང་གི་ཡུལ་མིའི་ཁེ་ཕན་གྱི་དོན་དུ་ཕྱོགས་བསྒྲིལ་
སྤངས་པའི་སྲིད་བྱུས་འཛིན་རྒྱུ། འོན་ཀྱང་ཕན་ཚུན་གཉིས་ཕན་ཡོད་པའི་ཕྱོགས་
གཉིས་ཐད་ཀའི་ཚོང་འབྲེལ་རྒྱལ་ཁབ་གཞན་དག་སྤྱི་དང་། ཁྱད་པར་ཁྱིམ་མཚེས་
རྒྱལ་ཁབ་རྒྱ་གར་དང་། བལ་ཡུལ། འབྲུག རྒྱ་ནག སོག་པོ་སོགས་མཉམ་
འབྲེལ་བྱ་རྒྱུ། དུས་ཚོད་དང་ངལ་རྩོལ་ཆུད་ཟོས་ལས་སྲུང་བར་སྨྲ་པའི་འཕྲུལ་ཆས་
ཆེ་རིགས་བོད་དུ་འཛུགས་སྐྲུན་མི་ཡོང་བའི་སྲིད་བྱུས་བརྟན་བཟུང་གིས་འཕྲུལ་
འཁོར་ལ་མིའི་ལས་བསོད་གཏན་འབེབས་བྱེད་དུ་མི་འཇུག་པར། མིས་འཕྲུལ་འཁོར་
ལ་དབང་སྒྱུར་ཐུབ་པ་ཞིག་ཡོང་བ་བྱ་རྒྱུ།
ལེའུ་ལྔ་པ། ཤེས་ཡོན།
	མ་འོངས་བོད་ཀྱི་ཤེས་ཡོན་སྲིད་བྱུས་ཀྱི་དམིགས་ཡུལ་གཙོ་བོ་ནི་གཞོན་
སྐྱེས་རྣམས་ཀྱི་བསམ་བློ་གོང་འཕེལ་དུ་བཏང་སྟེ་གང་ཟག་རང་ཉིད་ཀྱིས་རང་གི་
ངོ་བོ་ངོ་མ་བསྐྱར་གསོ་དང་། གང་ཟག་སོ་སོའི་གཞི་རྩའི་ནུས་མཐུ་དེ་བཟང་པོའི་
རང་བཞིན་གྱི་རྒྱུར་འགྲོ་བ་དང་། རྣམ་འབྱེད་ཀྱི་ཤེས་རབ་རྒྱས་སུ་འཇུག་རྒྱུ་དེ་
ཡིན། འདི་ལ་ མེ་ཏོག་རང་བཞད་ ཅེས་ཐ་སྙད་སྦྱར་རྒྱུ་ཡིན། ཤེས་ཡོན་གྱི་
དམིགས་ཡུལ་ནི་འཚོ་ཐབས་བཙལ་རྒྱུའམ་ཁེ་ཡོད་ལས་ཀ་འཐོབ་པར་བྱ་རྒྱུ་ཙམ་
185
