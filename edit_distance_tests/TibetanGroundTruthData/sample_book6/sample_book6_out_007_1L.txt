Sample_book6/book6out/out_007_1L.tif
དཔག་བསམ་འདོད་འཇོ།			206

ཀྱི་ལམ་ལ་མཚུངས་ལྡན་ཡིན་མིན་གཉིས་ཏེ་བརྒྱད་དང་། དེའི་སྟེང་འདུས་མ་བྱས་
དགེ་བ་དང་ལུང་མ་བསྟན་ཏེ་གཉིས་བསྣན་པས་ཆོས་བཅུའོ། །
	དེ་ནས་གོང་སྨྲོས་ཆོས་བཅུ་པོ་དེ་དག་ལས་གང་དང་གང་ཤེས་པ་བཅུ་པོ་དུ་དང་དུའི་
ཡུལ་དུ་འགྱུར་ཚུལ་ནི། ཀུན་རྫོབ་ཤེས་པའི་ཡུལ་དུ་ནི་ཆོས་བཅུ་ག་གྱུར་ལ། ཆོས་
ཤེས་ཀྱི་ཡུལ་དུ་ལྔ་སྟེ། འདོད་པའི་མཚུངས་ལྡན་ཡིན་མིན་གཉིས་དང་ཟག་མེད་མཚུངས་
ལྡན་ཡིན་མིན་གཉིས་དང་འདུས་མ་བྱས་དགེ་བ་སྟེ་ཆོས་ལྔ་གྱུར་ཞིང་། དེ་བཞིན་རྗེས་
ཤེས་ཀྱི་ཡུལ་དུ་བདུན་སྟེ། གཟུགས་དང་གཟུགས་མེད་ཀྱི་མཚུངས་ལྡན་ཡིན་མིན་གཉིས་
གཉིས་དང་ཟག་མེད་མཚུངས་ལྡན་ཡིན་མིན་གཉིས་དང་འདུས་མ་བྱས་དགེ་བ་སྟེ་ཆོས་
བདུན་གྱུར་པ་དང་། སྡུག་བསྔལ་ཤེས་པ་དང་ཀུན་འབྱུང་ཤེས་པ་གཉིས་པོའི་ཡུལ་དུ་
དྲུག་སྟེ། ཁམས་གསུམ་གྱི་མཚུངས་ལྡན་ཡིན་མིན་གཉིས་བཅས་དྲུག་ཡོད་ལ། འགོག་
པ་ཤེས་པའི་ཡུལ་དུ་འདུས་མ་བྱས་དགེ་བ་གཅིག་པུ་དང་། ཕ་རོལ་སེམས་ཤེས་ཀྱི་ཡུལ་
དུ་འདོད་པ་དང་གཟུགས་དང་ཟག་མེད་ཀྱི་མཚུངས་ལྡན་གསུམ་དང་། ཟད་པ་དང་མི་
སྐྱེ་བ་ཤེས་པའི་ཡུལ་དུ་འདུས་མ་བྱས་ལུང་མ་བསྟན་མ་གཏོགས་དགུ་དགུར་འགྱུར་རོ༎
	སྐབས་འདིར་ཆོས་བཅུ་ལས་གང་དང་གང་ཤེས་པ་གང་དང་གང་གི་ཡུལ་དུ་
འགྱུར་ཚུལ་སྡོམ་དུ་སྡེབ་ན། འདི་ལྟར།
	ཀུན་རྫོབ་ཤེས་ཡུལ་ཆོས་བཅུ་ཆར། །ཆོས་ཤེས་ཡུལ་དུ་ཆོས་ལྔ་སྟེ༎
	འདོད་གཉིས་ཟག་མེད་མཚུངས་མིན་གཉིས། །འདུས་མ་བྱས་པ་དགེ་རྣམས་སོ༎
	རྗེས་ཤེས་ཡུལ་བདུན་གོང་གཉིས་ཀྱི། །བཞི་དང་ཟག་མེད་མཚུངས་མིན་གཉིས༎
	འདུས་མ་བྱས་པ་དགེ་རྣམས་སོ། །སྡུག་བསྔལ་ཀུན་འབྱུང་ཤེས་ཡུལ་དྲུག།

