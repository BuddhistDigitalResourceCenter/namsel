Sample_book2/out_003_2R.tif
དབུ་མ་པའི་བདེན་གཉིས། དབུ་མ་རང་རྒྱུད་པ།  					303

སློབ་དཔོན་ཀ་མ་ལ་ཤཱིལས་བདེན་གཉིས་ཀྱི་མཚན་ཉིད་བཤད་པ།
	དབུ་མ་སྣང་བ་ལས།༣༧ “སྒྱུ་མའི་སྐྱེས་བུ་ལ་སོགས་པ་བཞིན་དུ་དངོས་པོ་ཐམས་
ཅད་ལ་རྣམ་པར་ཤེས་པ་འཁྲུལ་པའམ་མ་འཁྲུལ་པས་རྣམ་པར་བཞག་པའི་ངོ་བོ་ཉིད་
ཀྱིས་གོ་རིམ་བཞིན་དུ་བདེན་པ་གཉིས་རྣམ་པར་དབྱེ་བ་རྣམ་པར་བཞག་སྟེ། འདི་ལྟར་སྒྱུ་
མའི་སྐྱེས་བུ་ལ་སོགས་པ་ལ། འཁྲུལ་པའི་རྣམ་པར་ཤེས་པ་དང་ལྡན་པའི་མི་དག་གིས་
བཞག་པའི་ངོ་བོ་ཇི་ལྟ་བ་དེ་བཞིན་དུ་དངོས་པོ་ཐམས་ཅད་ལ་ཡང་བརྫུན་པའི་རྣམ་པ་ཅན་
གྱི་ཤེས་པས་སྒྲོ་བཏགས་པའི་ངོ་བོ་གང་ཡིན་པ་དེ་ནི་ཀུན་རྫོབ་ཀྱི་བདེན་པ་ཡིན་ནོ། །ཞེས་
ཐ་སྙད་གདགས་ལ། སྒྱུ་མའི་སྐྱེས་བུ་ལ་སོགས་པ་དེ་ཉིད་ལ་རྣམ་པར་ཤེས་པ་མ་འཁྲུལ་
པ་ཅན་དག་གིས་གཞག་པའི་ངོ་བོ་ཇི་ལྟ་བ་དེ་བཞིན་དུ་དངོས་པོ་ཐམས་ཅད་ལ་ཡང་དག་
པའི་ཚད་མ་ཡོངས་སུ་གཏན་ལ་ཕབ་པའི་ངོ་བོ་གང་ཡིན་པ་དེ་ནི། དོན་དམ་པའི་བདེན་པ་
ཡིན་ནོ། །དེའི་ཕྱིར་སྒྱུ་མ་ལ་སོགས་པའི་ཐ་སྙད་བཞིན་དུ་ལྟོས་པའི་བྱེ་བྲག་གིས་བདེན་པ་
གཉིས་ལ་བརྟེན་པའི་ཐ་སྙད་འདི་ཐམས་ཅད་མི་འགལ་ལོ། །གདོན་མི་ཟ་བར་དེ་ལྟར་ཁོང་
དུ་ཆུད་པར་བྱའོ༎” ཞེས་བདེན་པ་གཉིས་ཀྱི་མཚན་ཉིད་དཔེའི་སྟེང་ནས་གསུང་སྟངས་ལ་
གཞིགས་ན། འཇིག་རྟེན་པ་དང་འཇིག་རྟེན་ལས་འདས་པའི་ཡེ་ཤེས་གཉིས་ལ་ལྟོས་ནས་
བདེན་གཉིས་འཇོག་པར་མཛད་དོ༎
བོད་འགྲེལ་དུ་བདེན་གཉིས་ཀྱི་མཚན་ཉིད་བཤད་ཚུལ།
དེ་ལྟར་བོད་འགྲེལ་དུ་བདེན་གཉིས་མཚན་ཉིད་བཞེད་ཚུལ་ཕལ་ཆེར་མཐུན་པ་ནི།
མཐར་ཐུག་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་དེ། དོན་དམ་བདེན་པའི་མཚན་ཉིད། ཐ་
སྙད་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་དེ། ཀུན་རྫོབ་བདེན་པའི་མཚན་ཉིད། དེ་ཡང་
༣༧ སྡེ་བསྟན། དབུ་མ། ས། ༢༢༩ ན

		

