img003_2R.tif
ནང་བསྟན་དང་སྤྱི་ཚོགས་ཁེ་ཕན་བར་གྱི་འབྲེལ་བ།
སུས་ཀྱང་ཤེས། ཉེ་བའི་ལོ་ཤས་ཀྱི་སྔོན་དེར་ཨ་རུ་རྒྱལ་ཁབ་ནས་བོད་ཡིག་དང་བོད་ཀྱི་རིག་གཞུང་གི་སྟེང་ནས་ལོ་
གཅིག་ལ་རབ་འབྱམས་པའི་ཐོབ་ཐང་ལེན་མཁན་མི་སུམ་ཅུ་ལྷག་བྱུང་བས་ཀྱང་ར་སྤྲོད་བྱེད་ཐུབ་པ་མ་ཡིན་ནམ། རང་
གི་སྐད་ཡིག་དོར་ཏེ་སྐད་ཡིག་གཞན་ལ་འགྲམ་ཆུ་ལྡང་ནས་དེས་ཅི་ཞིག་ཐོབ་འདོད་པ་དང་དབང་བསྒྱུར་འདོད་པ་ནི་
སྟོང་བསམ་ཞིག་ཡིན་པ་མན་ཇུ་མི་རིགས་ཀྱི་ལོ་རྒྱུས་ལ་བསམ་གཞིག་རེ་བཏང་ན་ངེས་པ་མི་རྙེད་རྒྱུ་མེད། ཐོག་མར་
ནོར་འཁྲུལ་གི་དོང་དུ་ལྷུང་ཡང་ནོར་འཁྲུལ་ལ་ནོར་འཁྲུལ་དུ་ངོས་ཟིན་ནས་རང་གི་སྐད་ཡིག་བེད་སྤྱད་ན་འཕེལ་རྒྱས་
མྱུར་བ་འཇར་པན་དང་ནང་སོག་མི་རིགས་ལྟ་བུ་རེད།
དེའི་ཕྱིར་མི་རིགས་ལས་བྱེད་པ་དང་སློབ་གསོའི་འགོ་ཁྲིད་པ་ལ་ལས། ས་གནས་ལ་ཁ་ཕྱོགས་ཏེ་བོད་ཡིག་སློབ་དགོས།
རྒྱལ་ནང་ལ་ཁ་ཕྱོགས་ཏེ་རྒྱ་ཡིག་སློབ་དགོས་ཟེར་བ་ནི་བསམ་བློ་ཉེ་ཚེ་བ་ཞིག་གི་ཐན་སྐད་ཡིན་པ་ཤེས་དགོས་ཏེ། ང་
ཚོས་འཛམ་གླིང་ལ་ཁ་ཕྱོགས་ཏེ་བོད་ཡིག་སྦྱང་ན་ཅིའི་ཕྱིར་མི་ཆོག འདི་དག་གི་སྐོར་ལ་བཤད་བྱ་མང་ཡང་དུས་ཚོད་ཀྱི་
དབང་གིས་དེ་ཙམ་བྱ། མདོར་ན་ངས་རྒྱ་ཡིག་དང་དབྱིན་ཡིག་སོགས་སྦྱང་མི་དགོས་ཟེར་བ་མིན་པར་གཙོ་བོ་རང་གི་
སྐད་ཡིག་གི་རྨང་གཞི་ཡོད་པ་ཞིག་བྱེད་དགོས་ཞེས་པ་དེ་ཡིན། ཚུལ་འདི་འདྲ་ལ་དགོངས་ཏེ་ཞང་སྟོན་བསྟན་པ་རྒྱ་
མཚོས། སྐད་རིགས་ཐམས་ཅད་ཤེས་ན་བཟང་མོད་ཀྱང་། །རང་གི་ཕ་སྐད་བརྗེད་ན་ངོ་ཚ་ཡིན། །ཞེས་དང་། མཁས་
དབང་དོར་ཞི་རིན་པོ་ཆེས། ནང་ཉམས་མི་རིགས་དབང་གིས་ཁྱད་ཡོད་མིན། །ཚིག་སྦྱོར་སྐད་རིགས་དབང་གིས་ཁྱད་
མེད་མིན། །རང་སྐད་ལ་ནི་གཞན་སྐད་ཤན་ཞུགས་པ། །བརྡ་སྤྲོད་ལུགས་ལ་བློ་མིག་ལྡོངས་པའི་རྟགས། །ཞེས་
གསུངས་པ་རེད།
བོད་རིགས་སློབ་མས་བོད་ཡིག་མི་ཤེས་ཤིང་། བོད་རིགས་ལས་བྱེད་པས་བོད་སྐད་མི་གོ་བའི་སྐྱོ་གར་འདི་སྔོན་བྱོན་
ཡབ་མེས་ཚོ་མཁྲེགས་འཛིན་ཆེ་ཞིང་ལྟ་རྒྱ་ཆུང་བས་མ་ཡིན་ལ། སྲོལ་རྒྱུན་རིག་གནས་ལ་དགེ་མཚན་མེད་པས་ཀྱང་མ་
ཡིན་པར་དུས་རབས་འདིའི་མི་རབས་ང་ཚོ་རང་ཚུགས་མི་བརྟན་ཞིང་ལྟ་རྒྱ་མཐོང་རྒྱ་མེད་པས་ལན་པ་རེད། རང་མི་
རིགས་ཀྱི་སྐད་ཡིག་ཡག་པོ་ཞིག་ཤེས་ན་མི་རིགས་དེ་ལ་དགའ་ཞེན་དང་དེའི་རིག་གནས་ཀྱི་ཐུན་མིན་དགེ་མཚན་
རྟོགས་འོང་བ་ཆོས་ཉིད་ཡིན། དེའི་ཕྱིར་བོད་མི་རིགས་རང་གི་སྐད་ཡིག་ནི་མི་རིགས་ཡུན་གནས་དང་འཕེལ་རྒྱས་ཀྱི་
གཞི་རྩར་ངོས་ཟིན་པ་ཞིག་ཅིས་ཀྱང་གནང་གལ་ཆེ་སྙམ། དེང་དུས་བོད་ཀྱི་གསར་བརྗེ་བར་རློམ་པ་ཚོས། ང་ཚོའི་
བསམ་བློའི་ལྟ་ཚུལ་གྱི་དམིགས་གཞི་ནི་དངོས་ཡོད་སྤྱི་ཚོགས་ཏེ་འཇིག་རྟེན་མི་ཆོས་ཡིན་པ་ལས་འཁོར་བ་སྡུག་བསྔལ་
དུ་མཐོང་བའི་དམ་པའི་ལྷ་ཆོས་མིན། ང་ཚོའི་བསམ་བློའི་ལྟ་ཚུལ་གྱི་རྨང་གཞི་ནི་མངོན་སུམ་དཔྱོད་ཤེས་ཡིན་པ་ལས་
95
