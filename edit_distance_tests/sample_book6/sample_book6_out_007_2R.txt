Sample_book6/book6out/out_007_2R.tif
207			གནས་བདུན་པ་ཡེ་ཤེས་བསྟན་པ།

ཁམས་གསུམ་མཚུངས་མིན་གཉིས་གཉིས་སོ། །འགོག་ཤེས་ཡུལ་གཅིག་མ་བྱས་དགེ།
	སེམས་ཤེས་ཡུལ་དུ་འདོད་གཟུགས་དང་། །ཟག་མེད་མཚུངས་ལྡན་གསུམ་ཁོ་ན༎
	ཟད་དང་མི་སྐྱེ་ཤེས་ཡུལ་དུ། །མ་བྱས་ལུང་མ་མ་གཏོགས་དགུ།
ཞེས་པའོ། །
	འདིར་འགའ་ཞིག་གིས། ཤེས་བྱ་ཆོས་ཅན། སྡུག་བསྔལ་ཤེས་པའི་ཡུལ་ལ་དྲུག་
ལས་ལྷག་པ་བདུན་ཡོད་པར་ཐལ། སྔར་གྱི་དྲུག་སྟེང་འདུས་མ་བྱས་ལུང་མ་བསྟན་
ཡོད་པའི་ཕྱིར་ཏེ། སྟོང་བདག་མེད་གཉིས་ཡོད་པའི་ཕྱིར། ཁྱབ་སྟེ། སྟོང་བདག་
མེད་གཉིས་འདུས་མ་བྱས་སུ་མཛོད་ཊཱིཀ་ཐར་ལམ་གསལ་བྱེད་ལས་གསུངས་པའི་ཕྱིར། 
ཟེར་བས་དོགས་གཅོད་སྐབས་གཞན་དུ་ཡང་བཀོད་ཡོད་པས་དཔྱད་པར་ཞུའོ། །
	འདིར།
		ཀུན་རྫོབ་གཅིག་པུས་རང་ཚོགས་ལས། །
		གཞན་ནི་བདག་མེད་ཉིད་རིག་འགྱུར།	།
ཞེས་པ་འདིས་ལུགས་འདིར་ཤེས་པས་ཆོས་ཇི་ལྟར་རིག་ཚུལ་བཤད་ལ། དེའི་དོན་ནི་
འགྲེལ་པ་མངོན་པའི་རྒྱན་འདི་འཐད་ཤོག ༦༧༡ ལས། གལ་ཏེ་ཤེས་པ་གཅིག་གིས་
ཆོས་ཐམས་ཅད་ཅིག་ཅར་ཤེས་པར་འགྱུར་བ་ཡོད་དམ་ཞེ་ན། དེ་ནི་མེད་དེ། མདོ་
ལས༑ དགེ་སྦྱོང་ངམ་བྲམ་ཟེ་ཡང་རུང་། གང་ཅིག་ཅར་ཐམས་ཅད་ཤེས་པའམ་
མཐོང་བ་དེ་ནི་འགའ་ཡང་མེད་དོ། །ཞེས་འབྱུང་བའི་ཕྱིར་རོ། །འོན་ཀྱང་ཀུན་རྫོབ་
ཤེས་པ་གཅིག་པུས་རང་གི་ངོ་བོ་དང་རང་གི་ཚོགས་ཏེ་རང་དང་ལྷན་ཅིག་འབྱུང་བའི་
ཆོས་མཚུངས་ལྡན་དང་དེ་མ་ཡིན་པ་ལས་གཞན་པའི་ཆོས་ཐམས་ཅད་ནི་བདག་མེད་
