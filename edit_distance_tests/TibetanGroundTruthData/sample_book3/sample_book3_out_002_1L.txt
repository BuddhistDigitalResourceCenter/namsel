Sample_book3/out_002_1L.tif
སྒྲོན་མེའི་ཆེད་དེབ་གསུམ་པ།
སྐྲུན་སྤེལ་རྒྱུ་དང་དོ་གལ་ཆེ་བར་འཛིན་རྒྱུ།
	རྒྱལ་ཁབ་ནང་ཁུལ་དང་། དེ་བཞིན་ཕྱིའི་རྒྱལ་ཁབ་ལས་གྲོགས་མེད་ཁེར་རྐྱང་
དུ་མ་ལུས་ཕྱིར་འགྲིམ་འགྲུལ་དང་འཕྲིན་ལམ་དོ་སྣང་ཆ་ཚང་སྤྲོད་རྒྱུ།
ཡང་དག་པའི་འཚོ་བ།
	མ་འོངས་བོད་ཀྱི་དཔལ་འབྱོར་ནི་ལོག་འཚོ་དང་མ་འདྲེས་པ་ཞིག་དགོས་ཤིང་།
དེའི་ཆེད་གོང་དུ་སྨོས་པའི་འཚེ་བ་མེད་པ་ལ་སོགས་པའི་ཁྱད་ཆོས་རྣམས་ཀྱི་ཐོག་དངོས་
ཤུགས་བརྒྱུད་གསུམ་ནས་མ་བྱིན་པར་ལེན་པའམ། མ་བྱིན་པར་ལེན་པ་དང་མཚུངས་
པའི་དཔལ་འབྱོར་གྱི་འདུ་འགོད། ཚད་ལས་བརྒལ་པའི་ཁེ་སྤོགས་དང་། མགོ་སྐོར།
བསླུ་བྲིད། དངོས་བདེན་མ་ཡིན་པའི་དྲིལ་བསྒྲགས། ནག་འཚོང་། གྲངས་དང་
ལྗིད་ཚད་ལ་གཡོ་སྒྱུ་སོགས་མི་འབྱུང་བའི་ཆེད་སྤྱི་ཚོགས་ཀྱི་བཟང་སྤྱོད་དང་ཁྲིམས་
ཀྱི་ལམ་ལུགས་གཉིས་ཐོག་ནས་སྔོན་འགོག་ཐུབ་པ་དང་ཡོང་ཐབས་དཀའ་བ་བཟོ་རྒྱུ།
ཚོང་དང་མ་འཛུགས་ཀྱི་ལམ་སྲོལ་དང་། ཁྲལ་གྱི་ཁྲིམས་གཞི་མཐའ་དག་གསལ་ཞིང་
སླ་ལ། ཐད་ཀར་རྩིས་ཐུབ་པ། ཤེས་ཡོན་ཡོད་མེད་ཀུན་གྱིས་གོ་བདེ་བཟོ་རྒྱུ། དཔལ་
འབྱོར་གྱི་སྒྲིག་ལམ་དང་། ཁྲིམས་སྲོལ་རྣམས་ཀྱི་མཇུག་གནོན་ཞིབ་ནན་ཡོང་བའི་
ཁྲིམས་ལུགས་དང་། དེ་དང་མཐུན་པའི་ལས་བྱེད་པའི་ས་མིག་དང་། དབང་ཚད།
བསྐྱར་ཞིབ་མཇུག་གནོན་བཅས་ཀྱི་ཆ་རྐྱེན་ཡང་དག་པ་ཞིག་བསྐྲུན་རྒྱུ།
བཟང་སྤྱོད་ལ་བརྟེན་པའི་དཔལ་འབྱོར།
	དབུལ་ཕྱུག་དབར་བར་རྒྱང་ཉུང་དུ་གཏོང་ཕྱིར་བཟང་སྤྱོད་ལ་བརྟེན་པའི་དཔལ་
འབྱོར་ཡར་རྒྱས་གཏོང་རྒྱུ་དང་། དུས་ཚོད་ངེས་ཅན་ནང་ཡུལ་མི་རྣམས་ལ་དབུལ་
ཕོངས་དང་ལས་མེད་ཀྱི་དཀའ་ངལ་སེལ་ཐབས་ཀྱི་དམིགས་ཡུལ་འཇོག་རྒྱུ། ལོ་ལྔའི་
འཆར་གཞི་དང་པོ་གཉིས་གོང་གསལ་གྱི་ལས་རིམ་ཐོག་དམིགས་བཀར་རྩལ་བཏོན་
184

