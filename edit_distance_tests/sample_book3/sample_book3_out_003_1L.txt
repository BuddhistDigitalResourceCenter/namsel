Sample_book3/out_003_1L.tif
སྒྲོན་མེའི་ཆེད་དེབ་གསུམ་པ།
མ་ཡིན་པར་དེ་ལས་ཆེས་ལྷག་པ་ཞིག་དགོས།
	བདག་ཅག་གི་སྟོན་པ་བཅོམ་ལྡན་འདས་གང་དུ་བལྟམས་པའི་ཡུལ་ནས་དར་
བའི་བོད་ཀྱི་སྲོལ་རྒྱུན་གྱི་ཤེས་ཡོན་ལམ་སྲོལ་གྱིས་སྐྱེ་འགྲོ་རྣམས་ཐར་པ་དང་ཐམས་
ཅད་མཁྱེན་པའི་གོ་འཕང་འཐོབ་ཕྱིར་ལམ་སྟོན་བྱེད་ཀྱི་ཡོད། མིའི་མི་ཚེའི་དགོས་
པ་གཙོ་བོ་ནི་བླ་ན་མེད་པའི་རང་དབང་འཐོབ་པར་བྱ་རྒྱུ་དེ་ཡིན་ལ། དེའི་ལམ་དུས་
སུ་ཆོས་མཐུན་གྱི་མི་ཚེ་ཚད་ལྡན་ཞིག་བསྐྱལ་བའི་ཕྱིར་མ་རིག་པ་བསལ་རྒྱུ་དང་ཆོས་
རབ་ཏུ་རྣམ་འབྱེད་ཀྱི་ཤེས་རབ་བསྐྱེད་ཐབས་ངེས་པར་དུ་བྱ་དགོས། དེས་ན་ཤེས་
ཡོན་གྱི་དམིགས་ཡུལ་ནི་མ་རིག་པ་སྤོང་བ་དང་སྙིང་རྗེས་ཟིན་པའི་ཤེས་རབ་བསྐྱེད་
པ་ཉིད་ཡིན། སྲོལ་རྒྱུན་གྱི་རིན་ཐང་ལྡན་པའི་གལ་ཆེའི་ཤེས་ཡོན་འདི་དེང་རབས་
ཤེས་ཡོན་གྱི་ལམ་སྲོལ་དུ་གྲགས་པའི་སྒྲོམ་གཞི་ཙག་ཙིག་དང་ཐབས་ལམ་དཀྱུས་མའི་
ནང་ཉམས་བརླག་མི་འགྲོ་བ་བྱ་གལ་ཆེ།
	ཡུལ་མི་རྣམས་རྒྱལ་ཁབ་ཀྱི་སྲིད་བྱུས་དང་མཐུན་པ་ཡོང་ཆེད་སྲིད་གཞུང་གིས་
ཤེས་ཡོན་ཐོག་དབང་སྒྱུར་དང་མིའི་ཐོན་ཁུངས་བཟོ་བ་བཅས་བྱེད་མི་འོས། ཤེས་
ཡོན་ནི་གང་ཟག་རང་ཉིད་རྨོངས་ཞེན་དང་ཕྱོགས་འཛིན་གྱི་དབང་དུ་མ་སོང་བར་རང་
སྟོབས་ཀྱིས་ཤེས་བྱ་གང་གི་ཐོག་ཏུའང་ཉམས་ཞིབ་རྟོག་དཔྱོད་ཐུབ་པའི་ནུས་པ་སྤྲོད་
རྒྱུའི་ལག་ཆ་ཙམ་ཞིག་ཡིན། སྦྱང་འོས་ཀྱི་ཤེས་བྱའི་རིག་པ་སྣ་ཚོགས་བསླབ་རྒྱུ་དང་
ཉམས་ཞིབ་བྱ་རྒྱུའི་གོ་སྐབས་བསྐྲུན་པ་དང་མཐུན་རྐྱེན་སྦྱར་རྒྱུ་ནི་རྒྱལ་ཁབ་ཀྱི་ལས་
འགན་གཙོ་བོ་ཞིག་ཡིན། རྒྱལ་ཁབ་ཀྱི་ལས་རིམ་ནང་ཤེས་ཡོན་གལ་ཆེ་ཤོས་སུ་བརྩིས་
ཏེ་དེའི་དོན་དུ་དབུས་དང་ས་གནས་གཞུང་ཟུང་འབྲེལ་ཐོག་ནས་ལོ་འཁོར་གྱི་སྔོན་རྩིས་
ནས་ལྔ་ཆ་གཅིག་ལས་མ་ཉུང་བ་ཞིག་འགྲོ་གྲོན་ངེས་པར་དུ་གཏོང་དགོས།
	དགེ་རྒན་ནི་སྤྱི་ཚོགས་ནང་ཤེས་ཚད་རྩེ་གྲས་སུ་ཐོན་པ་རྣམས་འདེམས་སྒྲུག་
186

